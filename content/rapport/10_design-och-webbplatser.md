Layout och Komposition
=========================

Till denna analysen har jag tänkt att undersöka 3 olika webbplatser om hur de valt att arbeta med sin layout och komposition. De saker jag tänkte ha störst fokus på är ifall de använder “the rule of thirds”, balans och hur de generellt har valt att presentera sin hemsida på.
<br>
<br>
<br>
<br>
<br>
<br>
<br>
<br>
Urval
-----------------------

[Patrick Rothfuss](www.patrickrothfuss.com)

[George R.R. Martin](www.georgerrmartin.com)

[Brandon Sanderson](www.brandonsanderson.com)

Till denna analysen så valde jag tre olika fantasy-författares hemsidor. Alla 3 är stora och välkända författare och känns ganska likvärdiga och det var därför jag valde just de 3.


Metod
-----------------------
Till denna analysen använder jag inget specifikt verktyg. Jag har valt att hämta information från kurslitteraturen.


Resultat
-----------------------
Patrick Rothfuss
-----------------------
![](image/patrick.PNG?w=400)

Det första som jag lägger märke till när jag går in på denna webbplatsen är att det är väldigt mycket grått utrymme på skärmen, något som tyder på att hemsidan kanske är mer anpassad för mobiler och andra enheter med mindre skärmar.
Det verkar också som att “the rule of thirds” är följt på denna hemsida. Han använder bilder som täcker ⅓ av skärmen, och sen de andra ⅔ är fylld med text.

Jag tycker ändå att det finns en bra balans på sidan. Ett exempel är att han skiftar att ha bilderna på höger och vänster sida, detta tycker jag är ett bra sätt att skapa balans på då det skapar en bra symmetri.

Annars använder han en väldigt enkel layout och komposition. En header-bild med en navigering undertill där man kan ta sig till de andra undersidorna. På hans förstasida finns det som han vill ha mest fokus på, d.v.s han böcker.

Sammanfattningsvis en väldigt enkel komposition där man spelar med säkra kort.



George R.R. Martin
-----------------------
![](image/martin.png?w=400)

På George R.R. Martins hemsida så är det mycket som händer. Det man kan se är att alla element följer ett sorts grid-system. När man går lite längre ner på sidan så ser man att även här har man använt “the rule of thirds”. Där har man på en ⅓ nyheter om författaren och ställen han ska besöka för signera. På resten av sidan så har han länkar till sin blogg.

Eftersom att sidan följer ett grid-system gör detta så att det skapas en balans på sidan, då allt känns väl ihopsatt. Det problem som finns är väl snarare att det blir mycket färger, text och bilder vilket kan göra besökaren förvirrad och inte veta var man ska lägga sitt fokus på. Eftersom att det inte heller finns något tydligt färgschema tycker jag detta är något som också förstör balansen något.


Brandon Sanderson
-----------------------
![](image/sanderson.png?w=400)

Till sist har vi Brandon Sanderson. Här har han en layout som sträcker sig över hela skärmen. Också han har sitt namn högst upp och sedan en navigeringsmeny undertill. Man kan också se här att han följer ett gridsystem. Högst upp på sidan så är elementen uppdelade i 3 lika breda delar, som man kan se på bilden. Bläddrar man längre ner på sidan så kommer man till hans blogg, där elementen spänner sig över hela sidan. Till varje blogginlägg finns en bild till, som ser ut att täcka ⅓ av skärmen.

Hela sidan är väldigt symmetrisk. Detta gör att det skapas en bra balans och är trevligt för ögonen att titta på.


Analys
-----------------------

Jag anser att alla dessa tre hemsidor skiljer sig ganska stort ifrån varandra. Patrick Rothfuss har en väldigt enkel design och komposition. George R.R. Martin har lite mer avancerad komposition där det händer mer och slutligen har vi Brandon Sanderson som har en väldigt modern komposition.

Man kan se att alla 3 sidor har tänkt på “the rule of thirds” på något sätt, men alla implementerat det på olika sätt. På George R.R. Martins design har han element som är avgränsade på det sättet, medan på de andra två sidor använder de bilder som täcker ⅓ av sidan.

En annan sak som dessa tre sidor har gemensamt är att högst upp på sidan så står deras namn, som också är deras varumärke. Under det finns en navigeringsmeny. Alla tre länkar också till deras bloggar på deras förstasida.

Det som skiljer Brandon Sandersons hemsida mot de andra två är att hans sida sträcker sig över hela skärmen, medan de andra två har en bestämd bredd. Jag tycker det är ser snyggt ut med att sidan sträcker sig över hela sidan då det ser mer öppet ut.

Avslutningsvis så tycker jag att vinnaren av design och komposition är Brandon Sanderson. Jag tycker att det är en modern layout och väcker ett intresse för att läsa mer. Fokuset ligger på ett ställe, vilket är hans varumärke och hans nya bok.

Förloraren för mig är Patrick Rothfuss, tycker att hemsidan ser väldigt omodern ut och har alldeles för mycket grått utrymme. Trots att det finns balans och en simpel komposition, så är det inget som är värt att komma ihåg.


Källor
-----------------------
George, James. - The Principles of Beautiful Web Design, 3rd Edition [Elektronisk resurs]. - 2014

Av
-----------------
Sandra Kullar
