---
---
Färgscheman
=========================

Vi har analyserat tre olika hemsidor om deras val av färger och typsnitt.
<br>
<br>
<br>
<br>
<br>
<br>
<br>
<br>
Urval
-----------------------
Vi tänkte att vi ville jobba med tre helt olika designs. Därför valde vi Apple, Ving och EspressoHouse.

[Apple](https://www.apple.com/se/)

Apple valde vi eftersom de är kända för att ha en minimalistisk och stilren design.

[Ving](https://www.ving.se/)

Vi ville ha en färgglad design och tänkte att resebolag brukar ha en färgglad design.

[Espresso House](https://espressohouse.com/)

I stunden satt vi och pluggade på espressohouse och därför valde vi deras hemsida. Vi upptäckte att deras design följde deras logga och därför såg denna design intressant ut.


Metod
-----------------------
Vi använde oss av fyra olika verktyg.
Devtools för att kolla vilket typsnitt varje hemsida använde sig av. Webaim för att kolla kontrasten på färgerna. AdobeColor för att kolla hur färgerna ligger från varandra och colorzilla för att plocka ut färgerna från hemsidorna.

Resultat
-----------------------
Apple
-----------------------
![](image/apple1.png?w=400)
![](image/apple2.png?w=400)

**Färger**

![](image/fargschemaapple.png?w=400)

Hemsidans primär färg är ljusgrå. De använder sig av två olika nyanser av svart. Färgerna används sparsamt och har istället sina produkter i fokus. Accentfärgen har två olika nyanser av röd och används på de ställen där de vill att kunden ska lägga sitt fokus på. När produkterna visas så har de en bakgrund av helvitt dvs #FFF.

**Typsnitt**

Hemsidan använder sig av typsnittet SF Pro Display och används på hela sidan. Den enda skillnaden är att rubriken har en font-weight på 600 och brödtexten har en font-weight på 400. typsnittet är en sans-serif.

**Resultat**

Vi anser att hemsidan har den färgprofil som de är ute efter. Här handlar det om produkter i fokus och det har de uppnått.

Espresso House
-----------------------
![](image/eh.png?w=400)

**Färger**

![](image/fargschemaeh.png?w=400)

Det märks att espresso house har tänkt mycket på deras logga när de valt ut färgerna till sin hemsida, då nästan alla färger utgår från dem. Länkarna skiftar från blått till rött när man rör vid dem. De har också mycket bilder på sin hemsida, där alla har mycket naturiga färger som smälter bra samman med varandra. Deras bakgrundsfärg är en helt vanlig #fff. Någon riktig accentfärg går inte riktigt att hitta, men både den blåa och den röda färgen hittas på flera ställen. Dessa två färger är dessutom kompletterande i ett rgb-färghjul.

**Typsnitt**

Typsnittet är Ek Mukta som är en sans-serif. Det används på hela sidan. På vissa ställen så har de lagt på en skugga för att texten ska sticka ut och de har även bold text på vissa ställen.

**Resultat**

Det märks att de har tänkt mycket på färgschemat när de skapat sin sida, det finns en tydlig röd tråd som vi anser hjälper dem att förmedla sitt budskap.

Ving
-----------------------
![](image/ving.png?w=400)

**Färger**

![](image/fargschemaving.png?w=400)

Det första vi såg var deras användning av komplementära färger, då den orangea färgen och den blåa ligger på motsatt sida av varandra på färghjulet. Dessa två färger är återkommande på många ställen på deras sida. Även en ljusbrun färg går att hitta på några ställen och skulle kunna påstås vara deras accentfärg då den omringar extrapriser.

**Typsnitt**

Hemsidan använder sig av fyra olika typsnitt. Underrubriken på hemsidans header har typsnittet ThomasScript med en skugga. Rubrikerna som har en bold har typsnittet ThomasHeadlineBold. De andra rubrikerna använder sig av typsnittet ThomasHeadlineLight. Brödtexten och texten i footern har typsnittet Source Sans Pro. De använder sig av sans-serif.

**Resultat**

Resebolaget ving har en färgstark hemsida som lockar till att vilja resa.

Analys
-----------------------

Det har varit intressant att studera dessa tre helt olika hemsidor, som alla har försäljning i fokus. Apples sida ger en känsla av exklusivitet och använder sig av en röd accentfärg för att locka kunder till att köpa deras produkter. Röd är en färg som kan stimulera adrenalinet och få blodtrycket att öka, och vi tror att apple medvetet valt den röda färgen på grund av detta.

Espresso House använder sig av en annan strategi. Här kommer man till en hemsida som känns välkomnande och lockar en till att vilja läsa mer. De använder sig av varma färger som representerar värme och kan ge hemma-känslor. De använder sig av mer bilder än av text, vilket gör att läsaren inte blir uttråkad.

I motsats till Espresso House som ger en mysig och varm känsla så har vi Ving, som istället ger en uppfriskande och härlig känsla. De använder sig mycket av blått som kan ge en lugnande effekt. Vi tror att ving har använt sig av blått för att sälja resor då många reser av anledningen att komma bort från vardagen och ta det lugnt.

Vi har märkt att färger har en större betydelse än vad vi trodde. Färger hjälper att få fram rätt budskap och ger rätt känsla till användaren.


Referenser
-----------------------

George, James. - The Principles of Beautiful Web Design, 3rd Edition [Elektronisk resurs]. - 2014

Övrigt
-----------------------

Av: Sandra Kullar och Sandra Jinnevall
