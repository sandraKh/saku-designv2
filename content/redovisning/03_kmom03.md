---
---
Redovisning kmom03
=========================
**1. Hur känns det att vara styrd till ett vertikalt grid, hämmande eller stödjande?**

Både och kan jag tycka. Jag tycker att det kändes enklare att se hur allt hamnar när man har ett grid att gå efter och det var enklare att visualisera det. Samtidigt så är det något som är helt nytt att jobba med så kändes lite svårt i början, men jag kan tänka mig att det är något jag skulle tycka om ifall jag jobbat mer med det.

**2. Hur känns det att jobba med ett typografiskt horisontellt/baseline grid, ser du någon poäng med det?**

Förstår grundtanken och att det ser snyggt ut när allt hamnar på en rad. Dock kunde jag inte riktigt förstå poängen med att använda det här. Först så hamnade allt på raderna och det såg bra ut, men sedan skulle vi ändra på vår text med hjälp av det magiska numret och nu hamnar allt fel. Vet inte om det är tänkt att vi skulle lösa det på något sätt heller, då min text inte hamnar på raderna längre.

**4. Berätta om hur du valde typsnitt till din webbplats.**

Jag ville ha en enkel och lättläst text som inte tar för mycket fokus heller. Tycker personligen mer om sans-serif då den ser ganska “snäll” ut och behaglig att läsa.

**5. Har du jobbat med liknande gridbaserade layouttekniker sedan tidigare?**

Nej, detta är första gången som jag gör det, därför kan jag också tycka att det känns lite svårt att börja med, speciellt när det blir nya saker varje vecka. Men som sagt, gillar idén med en gridbaserad layout och är något jag skulle vilja arbeta mer med.

**6. Hur känns det att jobba med LESS och moduler? Lyckas du återanvända moduler mellan teman för kmom02 och kmom03?**

Tycker det känns helt okej, kan bara tycka det är lite jobbigt att man måste kompilera för varje ändring man gör. Jag har inte heller valt att ha fler moduler än 3, då jag personligen gillar att ha allt samlat på ett ställe än på massa olika filer. Använde mig av responsivitets-modulen från kmom02. Jag tog bort flera saker från min base.less för att detta kursmomentet skulle se bra ut, vilket kan ha gjort så att kmom02 inte ser likadant ut längre. I efterhand så skulle jag nog gjort en ny modul istället för att göra om flera grejer i den gamla.

**7. Hur gick det med din responsivitet för webbplatsen?**

Jag tyckte faktiskt att det gick helt okej. Förra veckan så krånglade jag en hel del med responsiviteten och blev aldrig riktigt helt nöjd med det heller. Nu kände jag att allt gick väldigt smidigt och funkade bra från början.

**8. Vilken är din TIL för detta kmom?**

Detta kursmomentet så har jag fått mer förståelse för att arbeta med gridbaserade layouter, dock något som jag vill lära mig mer om då jag känner att jag inte helt fick grepp om det.
Även varit intressant att lära sig mer om typografi och hur mycket tid och tanke det kan ligga bakom vilket typsnitt som används. Det är något som jag aldrig lagt så mycket tanke bakom tidigare.
Även fått mer koll på less och känner att jag förstår det bättre nu när man har fått jobba lite mer med det.
Jag har också experimenterat lite med färger på min hemsida, valt att använda mig av triadfärger. Det är inte något som jag skulle använda egentligen, men tycker det är kul att testa sig lite fram nu när vi har bra tillfälle för det.
