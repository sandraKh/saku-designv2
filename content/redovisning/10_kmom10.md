---
---
Redovisning kmom10
=========================
**1.1 För varje krav du implementerat, dvs 1-6, skriver du ett textstycke om ca 5-10 meningar där du beskriver vad du gjort och hur du tänkt. Poängsättningen tar sin start i din text så se till att skriva väl för att undvika poängavdrag. Missar du att skriva/dokumentera din lösning så blir det 0 poäng. Du kan inte komplettera en inlämning för att få högre betyg.**

1. Första uppdraget var att skriva en rapport om trender. Denna skrev jag tillsammans med Sandra, då vi nu är vana vid att skriva rapporter tillsammans. Jag tyckte att det var intressant att läsa på om trender och se vilka sidor som faktiskt följde dem. Vi kom fram till att de sidan som följde flest trender också var den som vi tyckte såg bäst ut. På samma sätt tyckte vi att den sidan som följt minst trender också var det som vi tyckte minst om.  

2. Andra uppdraget var att skriva en rapport om ett eget valt ämne. Denna rapporten valde jag att skriva själv. Ämnet jag valde att skriva om var layout och komposition. Jag läste kapitlet om det i kurslitteraturen och tänkte att det kunde vara kul att fördjupa sig mer i. Här valde jag 3 likvärdiga författare, och det var kul att se hur deras hemsidor skildes åt.

3. Uppdrag 3 var att skapa ett tema till en kund. Eftersom att jag tycker det är kul med konst och kreativitet så var valet Art Ist ganska givet för mig. Här fick jag också fler chanser att leka runt lite med färger. Jag valde att ta en kopia av min redovisa, sedan rensade jag upp i filerna också ändrade om så att det skulle passa nya hemsidan mer. Eftersom att jag var van vid att arbeta med min redovisa så kändes det som att det passade bra att utgå från den. Jag valde att behålla vissa delar av layouten som jag tyckte om från tidigare kursmoment, samt att jag gjorde om andra delar. Jag behöll även mycket av min responsivitets-fil från min redovisa-hemsida.

4. Uppdrag 4 var att göra ett tema. Jag ville som sagt leka runt med färger här. Här valde jag att ha mycket orange då det är en kreativ färg och det tyckte jag passade kunden. Det första jag gjorde var att göra min logga och att lägga in en flashbild. Därefter så valde jag att arbeta utifrån det för att bygga upp sidan. Jag valde att göra ett helt nytt tema här och bara ta några grejer från föregående kursmoment - som animationen i navbaren som jag blev nöjd med. Målet var också att jag inte ville att färgerna skulle ta över alldeles för mycket, som det gjort när jag försökt med färger tidigare kursmoment.

5. Uppdrag 5 var att göra ett alternativ tema. Här ville jag ändra om färgpaletten mycket. Eftersom att tidigare tema var ljust, ville jag att det nya skulle gå mer åt det mörkare hållet. Jag valde att behålla den orangea färgen då den ändå var en del av loggan. Jag ändrade också typografin för att göra det annorlunda. Jag valde också att byta plats på min “kontakta oss” så att den hamnade till vänster. Jag valde också att fokusera på andra designelement här än vid det första temat. Det slutade med att jag nästan tyckte om tema 2 mer än det första temat.

6. Uppdrag 6 var att skriva en dokumentation kring sin kod. Av alla uppdrag för detta projektet var det nog detta som jag tyckte var svårast. Kan känna att jag fortfarande inte helt greppat LESS och all funktioner som finns med det. Jag försökte att tänka mer på hur min kod var strukturerad nu i projektet än vad jag gjort i tidigare kursmoment, men det är nog mycket som fortfarande kan förbättras. Jag beskrev också om vilka moduler jag använt mig av och läste på lite extra om dem. Däremot hittade jag inte så mycket om andra moduler på nätet, men jag kanske inte sökte på rätt saker.

**1.2 Skriv ett allmänt stycke om hur projektet gick att genomföra. Problem/lösningar/strul/enkelt/svårt/snabbt/lång tid, etc. Var projektet lätt eller svårt? Tog det lång tid? Vad var svårt och vad gick lätt? Var det ett bra och rimligt projekt för denna kursen?**

Jag tyckte att detta projektet gick bra och var också kul att genomföra. Något som jag tycker är svårare är att skriva alla texter, då det blev ganska mycket man skulle skriva och det är inte min starka sida. Däremot tyckte jag det var kul att hålla på med teman och få till en snygg hemsida. Det tog en stund för mig att komma fram till ett koncept jag gillade och sedan köra på det, men när jag väl kom igång med hemsidan så gick det bra och stötte inte på några större problem. Det var när jag skulle ladda upp sidan på studentservern jag stötte på lite problem, men det var för att jag inte gjort dbwebb init och ändrat i htaccess.

**1.3 Avsluta med ett sista stycke med dina tankar om kursen och vad du anser om materialet och handledningen (ca 5-10 meningar). Ge feedback till lärarna och förslå eventuella förbättringsförslag till kommande kurstillfällen. Är du nöjd/missnöjd? Kommer du att rekommendera kursen till dina vänner/kollegor? På en skala 1-10, vilket betyg ger du kursen?**

Jag tycker att detta har varit en väldigt lärorik kurs. Det är kul att se tillbaka från sitt första tema i kursen och jämföra det med projektet och se hur mycket man faktiskt lärt sig.
Jag tyckte om videorna som handledde de första kursmomenten. De var väldigt lätta att följa med i och det är smidigt att man kan spola fram och tillbaka om det är något man missat. Jag tyckte också om boken som jag köpte till kursen. Jag brukar vara ganska dåligt på att läsa kurslitteratur annars, men denna boken var intressant och väldigt lättläst.
Dock tycker jag att det kanske blir lite för mycket rapporter och texter man ska skriva i kmom10. Jag tyckte också det var svårt att komma på något valfritt att skriva om, då det känns som att vi redan skrivit om de flesta ämnena i kursen redan.
Avslutningsvis tycker jag detta varit en bra och kul kurs och ger den betyg 10/10.
