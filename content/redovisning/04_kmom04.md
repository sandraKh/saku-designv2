---
---
Redovisning kmom04
=========================

**Kommentera kort om skrivuppgiften, någon som är värt att nämna från arbetet med den?**

Jag tyckte att det gick bra, kul att jobba med någon annan och utbyta åsikter, då vi inte alltid kom fram till samma sak. Dock tycker jag kanske inte
att det är jätteroligt att skriva uppsatser.

**Berätta kort om din tanke bakom respektive teman, hur tolkade du “minimalistisk”, “colorful” och “dark”.**

När jag tänker på minimalistiskt tänker jag på enkla färger, där fokuset är på innehållet och mindre på allt som är runt om. Tänker att minimalistiskt för mig är “städat” bara det som behövs finns med.
<br><br>
colorful för mig är ju såklart mycket färger. Just i denna uppgiften kanske jag överdrev lite med färgerna, men mest för att jag tyckte det var kul att experimentera lite och för att det är kul.
<br><br>
Det mörka temat var nog det som var svårast, då allt ska vara läsbart och inte vara alldeles för mörkt. Allt kan ju inte vara supermörkt, men ett mörkt tema för mig innebär att “helhetsintrycket” ska vara ganska mörkt.

**Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?**

Till det minimalistiska så valde jag ett akromatiskt färgschema, med svart vitt och olika nyanser av grått. Dessa färgerna ligger ganska nära varandra i färghjulet.

![](image/minimalistiskt.png)

Valde färgschemat från adobecolors där jag tog en ganska kall grå färg som grundfärg och sen så utgick jag från det. Använde den “nästan-vita” färgen på stora delar av hemsidan. Sedan använde jag de mörkare nyanserna på delar som header, footer och byline.
<br><br>
I mitt färgfulla tema så valde jag att använda mig att komplementära färger, även här hämtade jag ut ett färgschema från adobe colors.

![](image/colorful.png)

Använde mig mest av de blåa färgerna med flera inslag av det rosa. Gjorde även en gradient på bakgrundsbilden med en blå och en rosa färg. Jag satte även en gradient på alla stora titlar så att de skulle sticka ut lite mer från sidan. Gjorde också en liten animering på länkarna som gör att när man hovrar över länkarna i navbaren så ändras färgen till rosa. Jag tycker om färgerna med ljusblått och rosa då det påminner mig om sockervadd eller en vacker himmel.
<br>br>
Till det mörka temat så valde att använda paletton istället för adobe color, mest för att det kändes som att det var enklare att hämta ut mörkare färger där. Valde att för detta temat använda mig av triad-färger som för mig kändes “natur”-iga, då jag tycker att det ger en trivsam känsla.

![](image/dark.png?width=200)

Använde mest den orange-bruna färgen, då det var den som jag utgick från. Sedan la jag in det blå i headern som att det skulle ge en lite “himmel”-känsla och det gröna i footern för att ge en “mark”-känska.

**Valde du att jobba med accentfärg och isåfall hur?**

Jag valde aldrig riktigt att arbeta med någon accentfärg. I mitt färgfulla tema så hade jag rosa på flera ställen, men använde den nog för mycket för att det ska kunna kallas för accentfärg.

**Hur tänkte du kring valet av typografi?**

Jag kan tycka att typografi är ganska svårt, eftersom att jag själv nästan aldrig tänker eller noterar sånt. Tycker nästan alla typsnitt bara smälter samman när man tittar på dem för länge. Men jag valde font Baskerville till mitt minimalistiska då jag kan tycka att en sans-serif passar bra till ett minimalistisk tema. Till mina andra två teman valde jag två olika typer av serifer. Tycker att de ser lite “snällare” ut och passade därför bra in på mitt färgfulla tema då det är väldigt glatt och lekfullt.


**Berätta om din kodstruktur av teman, jobbade du med bastema och hur löste du anpassningarna till de olika temana?**

Nej, jag hade inget bastema. Jag gjorde nya teman till alla tre olika teman. Hade jag gjort om det så hade jag nog försökt att jobba med ett bastema istället för att göra proceduren enklare.

**Vilken är din TIL för detta kmom?**

Det har varit kul att lära sig om färger, och jag kommer nog ha svårt att gå in på olika hemsidor i framtiden utan att analysera deras färgval. Det ligger mycket mer tanke bakom det än vad man kan tyckas tro. Tycker dock fortfarande att det är väldigt svårt med att använda färger, men övning ger väl färdighet. Det har i alla fall varit väldigt kul att leka runt med färger och färger i css.
